<!doctype html><html lang=sk><head><meta charset=utf-8><meta name=viewport content="width=device-width,initial-scale=1"><link rel=stylesheet href=/css/style.css type=text/css media=all><title>uzak.github.io | Genesis</title></head><body><div id=content><header><div class=site-title><a href=/>uzak's weblog</a></div><div class=site-description><nav><a href=/micro>micro/</a>
<a href=/post>blog/</a>
<a href=/etym/>etymolog/</a>
<a href=/wikis/>wiki/</a>
<a href=/about>about</a>
<a href=/index.xml>rss</a></nav></header><article class=post><header class=post-header><h1 style=text-align:center>Genesis</h1><div class=post-metadata><time datetime=2023-12-16T00:00:00Z>December 16, 2023</time> &nbsp;</div></header><div class=post-text><h2 id=stvorenie-sveta>Stvorenie sveta</h2><p>1 Na počiatku stvoril Boh nebo a zem. 2 Zem bola pustá a prázdna, tma bola nad prahlbinou a Boží duch sa vznášal nad vodami. 3 Boh povedal: „Nech je svetlo!“ A bolo svetlo. 4 Boh videl, že svetlo je <strong>dobré</strong>, a oddelil svetlo od tmy. 5 Boh nazval svetlo dňom a tmu nazval nocou. Bol večer, bolo ráno, prvý deň.</p><p>6 Boh povedal: „Nech je obloha uprostred vôd a nech oddeľuje vody od vôd!“ 7 Boh utvoril oblohu a oddelil vody pod oblohou od vôd nad oblohou. Tak sa aj stalo. 8 Boh nazval oblohu nebom. Bol večer a bolo ráno, druhý deň.</p><p>9 Boh povedal: „Nech sa vody, ktoré sú pod nebom, nahromadia na jedno miesto a nech sa ukáže pevnina!“ Tak sa aj stalo. 10 Boh nazval pevninu zemou a nahromadené vody nazval morom. Boh videl, že je to <strong>dobré</strong>. 11 Boh povedal: „Nech zem vydá sviežu zeleň, semenné rastliny a ovocné stromy, ktoré rodia na zemi ovocie so semenom svojho druhu!“ Tak sa aj stalo. 12 Zem vydala sviežu zeleň, semenné rastliny svojho druhu a ovocné stromy so semenom svojho druhu. Boh videl, že je to <strong>dobré</strong>. 13 Bol večer a bolo ráno, tretí deň.</p><p>14 Boh povedal: „Nech sú svetlá na nebeskej oblohe, aby oddeľovali deň od noci a označovali obdobia, dni a roky! 15 Nech svietia na nebeskej oblohe a osvetľujú zem!“ Tak sa aj stalo. 16 Boh utvoril dve veľké svetlá: väčšie, aby vládlo dňu, a menšie, aby vládlo noci; urobil aj hviezdy. 17 Boh ich umiestnil na nebeskej oblohe, aby svietili na zem, 18 aby vládli vo dne i v noci a oddeľovali svetlo od tmy. Boh videl, že je to <strong>dobré</strong>. 19 Bol večer a bolo ráno, štvrtý deň.</p><p>20 Boh povedal: „Nech sa hmýria vody živými tvormi a vtáky nech lietajú nad zemou pod nebeskou oblohou!“ 21 Boh stvoril veľké morské zvieratá a všetky živé tvory, ktorými sa hmýria vody, a všetky druhy okrídlených vtákov. Boh videl, že je to <strong>dobré</strong>. 22 Boh ich požehnal a povedal: „Ploďte sa a množte sa a naplňte vodu v moriach; vtáctvo nech sa množí na zemi!“ 23 Bol večer a bolo ráno, piaty deň.</p><p>24 Boh povedal: „Nech vydá zem rôzne druhy živých tvorov: dobytok, plazy a divú zver!“ Tak sa aj stalo. 25 Boh utvoril rôzne druhy divej zveri, dobytka a plazov. Boh videl, že je to <strong>dobré</strong>. 26 Boh povedal: „Utvorme človeka na svoj obraz, na svoju podobu. Nech ľudia vládnu nad morskými rybami, nebeským vtáctvom, dobytkom, nad celou zemou a nad všetkými plazmi, čo sa hýbu po zemi!“ 27 Boh stvoril človeka na svoj obraz; na Boží obraz ho stvoril. Stvoril ich ako muža a ženu. 28 Boh ich požehnal a povedal im: „Ploďte sa a množte sa, naplňte zem a podmaňte si ju! Panujte nad morskými rybami, nad nebeským vtáctvom a nad všetkou zverou, čo sa pohybuje na zemi!“ 29 Potom Boh povedal: „Dal som vám všetky semenné rastliny na zemi a všetky stromy, prinášajúce ovocie, v ktorom je semeno, aby vám boli pokrmom. 30 No všetkým suchozemským živočíchom, všetkému nebeskému vtáctvu a všetkému živému tvorstvu, čo sa pohybuje po zemi, dávam za potravu všetky zelené byliny.“ Tak sa aj stalo. 31 Boh videl, že všetko, čo utvoril, bolo <strong>veľmi dobré.</strong> Bol večer a bolo ráno, šiesty deň.</p><div class=music></div></div><footer class=post-footer><p class=post-tags><hr>Tags: <i class="fas fa-tags"></i>
<a href=/tags/diary>diary</a>
&nbsp;</p></footer></article></div></body></html>