<h1 id="úvod">Úvod</h1>

<p>Sanskritské slová sú uvedené <em>v kurzíve</em> a v fonetickom zápise v slovenskej abecede.</p>

<h2 id="mestá-rieky">Mestá, rieky</h2>
<p>Čo majú spoločné “Váh”, “Níl”, “Tatry”, “Kilimandžáro”, “Ľubľana” a “Bagdad”? Všetky majú svoj význam v Sanskrite.</p>

<p>“<em>Vahati (vah)</em>”<sup id="fnref:1"><a href="#fn:1" class="footnote">1</a></sup> znamená “transportovať”. Na prapočiatku civilizácii boli rieky hlavný spôsob prepravy. Pri dávnych spôsoboch transportu, t.j. buď po rieke alebo na chrbáte zvierat, sa človek kýve z strany na stranu. Tento jav je koreň mnoho slov, mimo iného aj “Váh”, “váhať”, “váha”, “odvaha”, “vážny” atď.</p>

<p>“<em>Níla</em>” označuje modrú farbu.</p>

<p>“Kilimandžáro” je korupcia spojenia slov “<em>giri</em>” a “<em>mandžára</em>”. “<em>Giri</em>” je v sanskrite “hora”. Odtiaľ majú niektoré slovanské reči slovo “gora”. “<em>Mandžára</em>” je “perla”. “Kilimandžáro” je tak doslovne “perla hôr”.</p>

<p>“<em>Tatra</em>” znamená “tam”. Vysoké Tatry sú dobrý referenčný bod na horizonte. Možno niekedy slúžili na orientáciu ako “suchozemský maják”.</p>

<p>“Bagdad” je spojenie dvoch slov. “<em>Bag</em>” je z “<em>bhagavan</em>”, čo znamená “Boh”. “<em>Dad</em>” znamená “daný”. Doslova teda “bohom daný”, teda niečo ako “Bohdan”.</p>

<p>“Ľubľana” je ďalšie krásne spojenie z slov “ľúbiť” (<em>lubh</em>) a “narodená” (<em>ďžana</em>). “Ľubľana” tak znamená “narodená z lásky”.</p>

<h2 id="mená-priezviská-a-národy">Mená, priezviská a národy</h2>

<p>Ale nie je to len geografia, ktorá je pretkaná sanskritskými významami.</p>

<p>“Martin”, “Marek” i “Marián” sú odvodené od “Marsa”, rímskeho boha vojny. A jeho meno je odvodené od sanskritského slova “<em>marut</em>”, označujúceho bohov búrok. Všetky tieto slová majú sa odkazujú na sanskritský koreň “<em>mr</em>”, ktorý znamená doslovne “dosiahnuť (<em>r</em>) limit (<em>m</em>)”<sup id="fnref:2"><a href="#fn:2" class="footnote">2</a></sup>. “Márny”, “mariť”, “smrť”, “Morena”, “mor”, “mordovať”, “mrcina” atď. sú potom už len ďalšie odvodeniny.</p>

<p>Niektoré priezviská ako napr. “Novák” sú významovo jasne. Ale potom, čo znamenajú také ako “Kukura”, “Prúša”, “Chandoga” či “Indra”, s ktorými sa v našich zemepisných šírkach tiež môžeme stretnúť?</p>

<p>“<em>Kukkura</em>” v sanskrite znamená “pes”.</p>

<p>“<em>Prúša</em>” sa nápadne podobá na krásne sanskritské slovo “<em>puruša</em>” a znamená “muž”, “človek” alebo “Boh”. Samotné slovo “<em>puruša</em>” sa skladá z slov “<em>puru</em>”, z ktorého je v slovenčine “prvý”, a “<em>íša</em>”, čo znamená “pán”. A tak “<em>puruša</em>” je “Pán, ktorý je pred všetkým, čo existovalo, existuje a bude existovať”. Významovo ako grécke “Alfa a Omega”.</p>

<p>“<em>Čandoga</em>” bol spevák “<em>sámavédy</em>”, jednej z štyroch pôvodných véd, ktoré boli prastarým korpusom poznania dávnoveku.</p>

<p>“<em>Indra</em>” je ešte aj dnes meno kráľa bohov hinduistického panteónu, ekvivalent “Zeusa” či “Jupitera”.</p>

<p>Niektoré krajiny nosia v svojich menách tiež odkaz na sanskrit. Napr. “Dánsko”, “Chorvátsko”, “Rusko”.</p>

<p>“<em>Danu</em>” je bohyňa vôd. Od nej je odvodené meno “Dunaj”, čo ešte lepšie ilustruje jeho anglický ekvivalent “Danube”. “Dánsko” je v dánčine “Danmark”. “Dan” označuje bohyňu “<em>Danu</em>” a “mark” je z sanskritského “<em>marga</em>” znamenajúceho “hranica”. Dánsko je teda “hranica <em>Danu</em>”. A zdá sa, že aj Nemci sú jej príbuzní. Sestra “<em>Danu</em>” sa volá “<em>Diti</em>”. Nemci si hovoria “dojtče” resp. hovorovo “dajtče”. Potomkovia “<em>Diti</em>” sa v sanskrite volajú “<em>dajtjá</em>”.</p>

<p>“Chorvátsko” odkazuje tiež na vodu. Indická bohyňa učenia sa volá “<em>Sarasvati</em>”. Jej meno v preklade “majúca (<em>vat</em>) vody (<em>sara</em>)”. Hláska “s” sa niekedy v minulosti zmenila v oblasti Perzie na “ch” resp. “h” a vzniklo slovo “Harahvati”. A to znie ako “Hrvati”, ako sa dnes Chorváti sami nazývajú.</p>

<p>Slovo “Rusko” je z slova “Rus” a toto odkazuje na sanskritské slovo “<em>rasa</em>”, ktoré raz zas označuje “vodu”. Odtiaľ je slovenská “rosa”.</p>

<p>Je zaujímavé vidieť, ako moc si pradávni ľudia cenili vodu - zdroj života, a koľko slov pre ňu mali. Mimo iného aj slovo “<em>uda</em>”, z ktorého sa asi stala slovenská “voda”. Čo by asi povedali na to, ako ju znečisťujeme a s ňou plytváme?</p>

<h1 id="vesmír">Vesmír</h1>

<p>Videli sme, “<em>puruša</em>” je jedno z slov pre Boha. Iné meno s dôrazom na aspekt všeprenikavosti je “<em>Višnú</em>” a ten je dnes stále jedným z hlavných bohov hinduizmu. Z neho pochádza “všetko”.</p>

<p>Slovo “vesmír” je potom more (<em>mira</em>) všetkého. Prečo more? Na jednej strane označuje “nespočetne mnoho” vecí, ako v “mať more času”. Podobne ako tvrdí dnešná veda, aj predkovia verili, že život sa prvý krát prejavil vo vode. V perspektíve kozmu sú tieto “príčinné vody” (more) sú označované v sanskrite ako “<em>mája</em>” a chápané ako ultimatívna ilúzia, ktorá zahaľuje realitu. “<em>Mája</em>” je definovaná ako “priebeh (<em>ja</em>) merateľnej reality (<em>ma</em>)”. Odtiaľto máme jednak slovo “mág”, čo boli povodne “kňazi slnka” (<em>maga</em>), ale tiež zahalenú “Máriu” univerzálnu matku božiu v kresťanstve.</p>

<h2 id="božia-trojica">Božia trojica</h2>
<p>Boh v asociácii s vodami, teda prejavený a konajúci, je potom označovaný ako “<em>íšvara</em>”, významovo “pán (<em>íša</em>) milovník (<em>vara</em>)”. “<em>Vara</em>” je z koreňa <em>vŕ</em> znamenajúceho “obopínať”, “obklopovať”, “zahaľovať”, “zväzovať” z ktorého je aj “voda” (<em>vár</em>). Takže “<em>íšvara</em>” je “pán milujúci vody”.</p>

<p>Bez asociácie s vodami sa Bohu povie “<em>puruša</em>” alebo “<em>brahman</em>”, kde je dôraz na “neohraničenosť” (ako “bez brehu”).</p>

<p>Pre úplnosť trojice zostáva doplniť, že dieťa strávi prvé mesiace života vo vode a pôrodom z nich aj príde. A tak jedno z mien pre boha <em>Višnu</em> aj “<em>nárájana</em>”, označenie pre syna prvotnej bytosti, ako “niekoho počatého a žijúceho vo vodách (<em>náráh</em>)” alebo “človeka (<em>nara</em>) prichádzajúcu (<em>ja</em>) po vode (<em>na</em>)”.</p>

<h2 id="svet">Svet</h2>

<p>“Svetlo”, “svit” ale aj “svätý” sú z slova “<em>švéta</em>” znamenajúceho “svetlý”, “biely”. Ako naznačuje fonetika, svet a svetlo sú úzko spojené. Svet bol chápaný niečo, čo sa javí v svetle a je odrazom svetla. Svetlo bolo teda chápané ako to, čo je vnímané a zároveň umožňuje vnímať svet. V sanskrite sa povie svetu “<em>džagat</em>”<sup id="fnref:jagat"><a href="#fn:jagat" class="footnote">3</a></sup><sup id="fnref:jagat2"><a href="#fn:jagat2" class="footnote">4</a></sup> a myslím, že na to sa odkazuje aj slovenské “jagať sa”.</p>

<p>Zdrojom svetla pre svet je slnko a jedno z mien preň je “<em>arka</em>”. Toto slovo nám cez gréčtinu, kde sa zmenilo na “archon” vo význame “vedúci”, “vládca”, dáva more slov ako “architekt”, “archeológ”, “monarch”, “patriarch”, “archetyp”, “hierarchia”, “oligarch”, “arcibiskup” či “archaický”. Veru “<em>arka</em>” je archaické slovo, ktoré nájdeme aj v mene prahistorickej pyramídy v bolívijskom Tiwanaku. Táto sa volá “akapana”. V sanskrite je teda “<em>arka</em>” “slnko” a “<em>pana</em>” má význam “voda”, “kanál” či “pitie”. 
<!--
--></p>

<p>“Tma” je “<em>tama</em>”. “Deň” je “<em>dína</em>”, alebo “divá” ako opak “noci”, ktorá je “<em>nakta</em>”.</p>

<p>“Dym” je “<em>dhúma</em>”. “Dúmať” znie podobne, ale najskôr vychádza z slova “<em>dhí</em>”, ktoré označuje “intelekt”.</p>

<p>Pre “oheň” ma sanskrit viac výrazov. Jedno je “<em>agni</em>”. Slovanský boh “Ognebog” napovedá, ako sa z “<em>agni</em>” stal oheň. Ďalší výraz je “<em>tédžas</em>” a odtiaľ máme slová ako “jas”, “topiť”, “tápať” či “teplo”.</p>

<!--
Hora je ako sme už videli "_giri_" a "more" "_mira_". Od slova "_mira_" je aj poľské "Pomoransko".
-->

<p>“Nebo” je “<em>nabha</em>”. Ale aj “<em>svarga</em>” resp. “<em>svar</em>” a asi odtiaľ je potom “švárny”. “<em>Déva</em>” je potom bytosť “žiariaca bytosť”, teda “božstvo”. Viď slovenská “deva”.</p>

<p>“Sneh” sa povie v sanskrite “<em>hima</em>”. “Himaláje” sú “miesto (<em>laya</em>), kde leží sneh (<em>hima</em>)”. Od slova “<em>hima</em>” je aj “zima”.</p>

<p>“Vietor” je “<em>váta</em>” a “vzduch” je “<em>váju</em>”. Odtiaľ je slovo “viať”.</p>

<h3 id="pohyb">Pohyb</h3>

<p>Pre pradávnych ľudí znamenal teda svet to, čo sa dá vnímať. Samotný vesmír sa ale skladal z viacerých “svetov”, ktorým hovorili “<em>lóka</em>” a kam cestovala duša. Tento koncept je podobný katolíckemu nebu, očistcu a peklu. Akurát, že tých “<em>lóka</em>” je celkovo 14. Od slova “<em>lóka</em>” sú potom pojmy “lokalizovať” a “lokál”.</p>

<p>Takže duša cestovala z jednej “<em>lóka</em>” do druhej. Ako cestovala? Vzhľadom na to, že svet bol pre predkov hlavne o vode, tak samozrejme loďou, ako si pripomínali každoročne v starom Egypte pri náboženských ceremóniách po Níle. V tom majú koreň kresťanské procesie. Loď je “<em>naú</em>”. Na toto slovo odkazuj “navigovať” či “nautický”.</p>

<p>Bohovia hinduistického panteónu majú priradené zviera ako povoz. “Povoz” je “<em>váhana</em>” a je to z toho istého koreňa ako už spomínaný “Váh”. Z “<em>váhana</em>” sú slová “voziť”, “voz”, “vozidlo”, “vagón” atď. Ešte krajšie je tento odkaz na sanskrit vidieť v nemčine, kde voz je “Wagen”.</p>

<p>“<em>Gaččati (gam)</em>” znamená “ísť”, “chodiť”. Časovanie je v slovenčine podobné sanskritu v koncovkách: kráča<strong>m</strong> (<em>gaččá<strong>m</strong>i</em>), kráča<strong>š</strong> (<em>gaččá<strong>s</strong>i</em>), kráča (<em>gaččati</em>), kráča<strong>m</strong>e (<em>gaččá<strong>m</strong>aha</em>), kráča<strong>t</strong>e (<em>gačča<strong>th</strong>a</em>), kráčajú (<em>gaččanti</em>).</p>

<p>“Sedieť” v sanskrite je “<em>sad</em>” a skladá sa z dvoch častí. Písmeno “<em>s</em>” vyjadruje “blízkosť”, rovnako ako rovnomenná predložka v slovenčine, a slovo “<em>ad</em>” znamená “jesť”. Sedieť je teda doslova “umiestniť sa do blízkosti (<em>s</em>) jedla (<em>ad</em>)”. Od slova “<em>ad</em>” je aj pojem “adícia”.</p>

<p>“Plávať” sa v sanskrite povie “<em>plavate (plu)</em>”. Odtiaľ sú slová ako “plaviť sa”, “plynúť” a pod.</p>

<p>“<em>Rináti</em>” znamená “rinúť”. Toto sanskritské slovo je aj v názve nemeckej rieky Rín a francúzskej Rhôna. Ale aj v slove “rieka” a asi aj v slove “reč”.</p>

<p>“<em>Vartate (vŕt)</em>” znamená “točiť sa”, “vrtieť sa”, “pohybovať sa”. “<em>Vrt</em>” dáva vznik plejáde slov indikujúcej smer resp. pohyb ako “extrovert”, “introvert”, “inverzia”, “reverzia”, “perverzia”, “univerzum”, “verš”, “vertikály”, “verzus”, “vrtuľa”, “vrtký” či “vŕtať”. “Návrat” sa potom zdá byť “otočenie (<em>vrt</em>) sa k príčinným vodám (<em>ná</em>)” v zmysle “obrátenia sa”.</p>

<p>“<em>Antara</em>” označuje “vnútro”. Odtiaľ je latinské “intra” a asi aj slovenská “útroba”.</p>

<p>“Cesta” v abstraktnom zmysle, ako “snaha”, “podnik” je “<em>čéštha</em>”<sup id="fnref:cesta"><a href="#fn:cesta" class="footnote">5</a></sup>. Poďme teda na ceste útrobami sanskritským svetom ďalej k bratom Čechom.</p>

<!--
ist
-->

<h3 id="dom">Dom</h3>
<p>“Prach”, na ktorý sa všetci premeníme, keď prejdeme “prahom večnosti”, je “<em>parága</em>”, čo znie podobne ako názov českého hlavného mesta.</p>

<p>“Dvere” sú “<em>dvara</em>” a dajú nájsť aj v mene “Dwarka”, čo je posvätné mesto na indickom pobreží.</p>

<p>Dvere sú často z dreva a tomu sa povie “<em>dhruva</em>”. V historických časoch označovalo “<em>dhruva</em>” niečo “pevne”, “fixné”. To vidíme v slove “Druid”, ktoré sa skladá z slov “drevo” (<em>dru</em>) a “vediaci” (<em>vid</em>). Druid je teda niekto “pevný v poznaní”. Drevo bolo tiež klasický konštrukčný materiál a toto vidieť napr. v portugalčine, kde sa drevu povie “madeira” (ostrov Madeira bol tak pomenovaný, lebo v čase objavu bol celý zalesnený) a vychádza to z slova “matéria”. “Matéria” je z sanskritského koreňa “<em>ma</em>”, od ktorého je nespočetné množstvo ďalších slov, napr. “mama”, “mesiac”, “med” atď. Všeobecne “<em>m</em>” označuje “limit”, “hranicu”. Iba niečo ohraničené sa dá vnímať a preto “matéria”.</p>

<p>“Stan” má svoj pôvod v “<em>sthána</em>”, čo označuje “státie”, “miesto”. Ale aj “dom” odkazuje na sanskrit, a síce na slovo “<em>dama</em>” vo význame “dať (<em>da</em>) hranicu (<em>ma</em>)”. “<em>Dama</em>” nájdeme potom v ďalších slovách ako “domestifikovaný”, “dóm”, “domínium”, “domina”, “dáma” vychádzajúcich z latinského “domus”, majúceho koreň v “<em>dama</em>”.</p>

<p>“Sála” v sanskrite “<em>šálá</em>”.</p>

<!--
rozmarin
-->

<h3 id="zvieratá">Zvieratá</h3>
<p>“Lov” je z koreňa “<em>labh</em>”, ktorý znamená “získať”, “uchopiť”. Viď “laba” v slovenčine.</p>

<p>“Vlk” sa povie “<em>vŕka</em>”. Odtiaľ je “odvrknúť”.</p>

<p>Konštelácia hviezd “Baran” sa v indickej astrológii volá “Bharani”. Jej meno odkazuje na koreň “<em>bhŕ</em>”, ktorý znamená “pohnúť silou”, “nosiť”. Indický boh ohňa “<em>Agni</em>” sa nosí (viď “<em>váhana</em>) práve na baranovi. Z “<em>agni</em>” sa v latinčine stalo “agnus”, známe v “Agnus Dei”, teda “Baránok Boží”. Oheň a baran idú spolu.</p>

<p>“Myš” je “<em>múša</em>”, z slova “<em>muš</em>” znamenajúceho “zostať (<em>u</em>) v blízkosti (<em>s</em>) limitu (<em>m</em>)”. Limitom sa myslí hranica ľudského obydlia. Mušľa sa podobá na myš a tak je z nej odvodená. Sval vyzerá tiež ako myš a tak je v latinčine “musculus”, teda “myška”. Aj semenníky sa tiež podobajú na myš a tak má sanskrit pre ne slovo “<em>muška</em>”. Vlastne aj mucha ma tvar semenníkov. Slovenske “mošus”, starý výraz pre pižmo, ma pôvod v “<em>muška</em>”, keďže sa vraj tvarom podobá na semenníky. No a “Moskva” je vraj pomenovaná podľa pižma jeleňa, ktorý sa hojne vyskytoval v oblasti rovnomennej rieky. A na záver, asi neprekvapivo, slovo “muž” tiež odkazuje na “<em>muš</em>” a “<em>muška</em>”. Žeby preto mali ženy strach z myší?</p>

<p>“Hus” je “<em>hamsa</em>”, slovo všeobecne označujúce veľkých vtákov. “Krídlo” sa povie “<em>parna</em>” a odtiaľ je slovo “peruť”.</p>

<p>“<em>Štúra</em>” znamená “hrubý”, “solídny”, “hustý” ale aj “býk”. Odtiaľto je potom “tur” ale aj meno “Ľudovít Štúr”.</p>

<p>“<em>Ašva</em>” je “kôň”, v latine potom “equus”. “Krk” je “<em>grívá</em>”. Na konskom krku rastie jeho hriva. Na poháňanie sa používa výraz “hijá” a “<em>haja</em>” je jedno z slov pre “koňa” resp. “kobylu” a pre “hýbať sa”. “<em>Hajagríva</em>” je avatar boha <em>Višnu</em> zobrazovaný s konskou hlavou a je bohom poznania a múdrosti. Tu je zaujímavé, že v angličtine existuje idiom “from the horse’s mouth” vo význame “počuť niečo z autoritatívneho, najdôverihodnejšieho zdroja”.</p>

<p>Na záver sekcie dáme “tigra”. Ten sa povie v sanskrite “<em>vjághra</em>” a modrá pilulka Viagra dostala meno po ňom.</p>

<h3 id="farby">Farby</h3>
<p>“Modrá”, ako sme už videli, je “<em>níla</em>”. Boh “<em>Šíva</em>” má epitet “<em>nílakanthája</em>”, čo znamená s “modrým (<em>níla</em>) hrdlom (<em>kantha</em>)”, lebo podľa povesti pri tvorbe sveta zhltol jed.</p>

<p>Slovenská “červená” je odvodená od slova “červ”. To preto, lebo istý druh červov produkoval červenú farbu. A červovi sa v sanskrite povie “<em>kŕmi</em>”. Viď slovenské “kŕmiť”. V češtine je pre tmavo-červenú používané slovo “rudá” a toto je odkaz malevolentný aspekt “<em>íšvaru</em>”, ktorý sa volá “<em>Rudra</em>”. Červený preto, lebo sa akože musí hnevať, keďže trestá. Okrem češtiny dal meno aj nemeckému “rot”, anglickému “red”, latinskému “rufus”, portugalskému “ruivo” a slovenskému slovu “ruda”.</p>

<p>Zostaňme pri bohoch. Čierna sa povie “<em>kršná</em>”. <em>Krišná</em> bol jedno z vtelení Višnuho a vraj bol tmavej pokožky. Z jeho mena je odvodené slovenské slovo “čierny”. Cesta od “<em>kršna</em>” k “čierny” je možno trochu náročnejšia na predstavivosť, ale ukazuje ju slovo “crn” (čierny) z juhoslovanských jazykov.</p>

<p>No a do tretice všetko dobré. “Šedá”, teda “sivá” je po už spomínanom “<em>Šívovi</em>”. Jeho telo je zobrazované v farbe sivého popola, keďže v indickej kozmológii symbolizoval ničiteľa. Jeho tretie oko dokázalo všetko spáliť a tak premeniť na popol.</p>

<p>“Biela” je z “<em>bhalu</em>”. Toto slovo doslovne znamená “slnko”. A z “<em>bhalu</em>” je asi aj meno boha “Báala” z antických časov blízkeho východu.</p>

<p>Farby sú proste bohovské…</p>

<h1 id="telo">Telo</h1>
<p>Už sme videli, z kadiaľ sú slová “muž” a “dáma”. Slovo “žena” je samozrejme tiež blízke sanskritu. Koreň “<em>ďžan</em>” znamená “narodenie”, “začiatok” a zodpovedne tomu aj “generovať”. Ďalšie slovo pre ženu je “<em>strí</em>”. “Striga” sa možno skladá práve z “<em>strí</em>” a “<em>ga</em>”, čo znamená “chodiť” (porovnaj s “dáma”).</p>

<p>“Živá bytosť” je “<em>ďžíva</em>”, “<em>ďžívati (ďžív)</em>” je “žiť”.</p>

<!--
"_Ďžabhati_ (_ďžabh_)"[^jabh] je pomenovanie pohlavného aktu.  Možno odtiaľ je česká "šťabajzňa".

[^jabh]: zápis v latinke je "jabhati (jabh)".

"_Kunda_" označuje v sanskrite "dieru v zemi", "studňu" či "jazero". "Kunda" je ale aj meno mesta a rieky v Estónsku a niekoľko mestečiek[^idnes_kunda] popri rieke Gambia v rovnomennom štáte.

[^idnes_kunda]: https://www.idnes.cz/cestovani/kolem-sveta/gambie-dotek-opravdove-afriky.A070211_121435_igsvet_tom
-->

<p>Zaujímave slovo je “krpec”. “<em>Kŕpá</em>” je “milosť”, “zľutovanie”, “láskavosť”. Slovo “prosím” sa v sanskrite povie práve “<em>kŕpajá</em>”. “<em>Kŕpana</em>” znamená “malomyseľný”, “chudák”. Možné vysvetlenie je, že krpatý je niekto, nad kým treba mať zľutovanie.</p>

<!--
Samotný Koreň "_krp_" skladá z "čistý" (_p_) a "stvorenie" (_kr_), v zmysle "krásne stvorenie". "Telo" v tomto význame je v latine "corpus", majúce zdroj práve v sanskritskom "_krp_". A tak "corpus christi" je telo Krista. "_Kŕš_" znamená kultivovať a z neho odvodené "_kŕšthi_", teda "učiteľ". A v mene "Ježiš" môžeme počuť slovo "_íša_", teda "pán".
-->

<p>“<em>Kása</em>” je “kašeľ” a “<em>kásate (kás)</em>” je “kašlať”.</p>

<!--
Rana je "_krana_", "_kravja_" označuje surové mäso a mrtvolu a odtiaľ je asi slovo krv.
-->

<p>“<em>Lih</em>” je koreň pre slovo “lízať”.</p>

<p>“Močiť” v zmysle “urinovať” je “<em>močana</em>”. Je z koreňa “<em>mókš</em>”, ktorý znamená “uvoľniť sa”, “odhodiť”, “zbaviť sa” a z neho je aj jeden z cieľov v indickej filozofii “mókša”, teda uvoľnenie sa z pút pozemského trápenia. Samotné slovo “urinovať” je tiež sanskritského pôvodu. A síce z “<em>vár</em>”, ďalšieho slova pre “vodu”. Z neho je potom okrem iného baskitské “ur” v rovnakom význame. Tiež latinské “urbs” znamenajúce “mesto”, keďže prvé mestá rástli pri vode. Tiež “<em>Varuna</em>”, boh vôd a kozmického oceánu, z ktorého je potom odvodený grécky “Urán”, ale aj slovanský “Perún”, na ktorého si spomíname v spojení “do paroma!”.</p>

<p>“<em>Pibati</em>” znamená “piť”.</p>

<p>“<em>Pardate (pard)</em>” je “prdnúť (si)”.</p>

<p>“<em>Šílá</em>” je “sila” v zmysle charakteru.</p>

<h2 id="anatómia">Anatómia</h2>
<p>Začnime u hlavy. Pre tú existuje v závislosti od kontextu viac slov, ale jedným z nich je aj “<em>šira</em>”. Toto je obsiahnuté v slove “širák”.</p>

<p>“Pery” sú “<em>oštha</em>”. Viď slovenské “ústa”.</p>

<!--
Zuby sú "_danta_" a odtiaľ je latinské "dens" z ktorého je "dent", "dentist" a iné slova.
-->

<p>“Hrdlo” je “<em>kantha</em>”, ktoré síce v slovenčine asi priamo nefiguruje, ale z neho je latinské “canto” teda “spev” a odtiaľ potom “kantor” či “šarm”.</p>

<p>“Nos” je “<em>násiká</em>”.</p>

<p>“Necht” je “<em>nakha</em>”.</p>

<p>Veľmi krásne slovo je “<em>hŕd</em>” a označuje “srdce”. Hruď je sídlo srdca. Hrdina je potom ten, kto má odvážne srdce. A hrdý, kto môže chodiť vypnutou hruďou.</p>

<p>Ďalšie populárne slovo je “<em>pada</em>”, ktoré znamená “chodidlo”. Od neho je slovenské “päta” a z latinskej derivácie potom slová ako “piedestál”, “pedikúra”, “podstavec”, “pódium” a pod. “<em>Pada</em>” sa dostalo aj do Hviezdnych Vojen. “Padaván” ako meno pre Luka Skywalkera označuje niekoho, komu “patria (<em>van</em>) chodidlá (<em>pada</em>)”. Luke má našťastie len dve chodidlá, ale “<em>pada</em>” tu stojí pre prejav úcty. Ako keď Kristovi umývali nohy, alebo ako keď Hindovia uctievajú chodidlá guruho, to znamená prejav odovzdania sa (viery) k niekomu, kto “vie po ktorej ceste ísť”. Na sanskrit v Hviezdnych Vojnách odkazuje aj majster Yoda, ktorého meno znie podobne ako “<em>jóga</em>” vo význame “zjednotenie (s Bohom)” a ním používaný slovosled je podobný sanskritu. Je ľubovoľný, hoci predmet, podmet a až potom sloveso na koniec dať dobrý zvyk je.</p>

<p>“<em>Kóša</em>” v sanskrite označuje niečo ako “obal”, “kontajner”. Odtiaľ sú slová ako “koža”, ale aj “kôš” či “košeľa”.</p>

<h2 id="šaty">Šaty</h2>
<p>Keď sme už pri košeli, tak “šaty” sa povedia “<em>šátáha</em>”.</p>

<p>“Róba” je z “<em>rúpa</em>”.</p>

<h2 id="rodina">Rodina</h2>

<p>Pozrime sa teraz na niektoré rodinne vzťahy.</p>

<p>“Mama” je “<em>mátŕ</em>”.</p>

<!--
Koncovka "_tŕ_" označuje funkciu, "_ma_" odkazuje na materiálny svet a tak "_mátŕ_" je niekto, koho úlohou je "naučiť dieťa chodiť vo svete".
-->

<p>“Brat” je “<em>bhrátŕ</em>”. Ako “ten, ktorý podporuje silou” a je z koreňa “<em>bhŕ</em>”, teda “nosiť”.</p>

<p>“Sestra” je “<em>švasá</em>”.</p>

<p>“Švagor” je “<em>švašurja</em>”.</p>

<p>“Syn” je “<em>súnu</em>”. Ale syn je aj “<em>putra</em>”, ako “ten, ktorý zachraňuje (<em>tra</em>) od pekla (<em>put</em>)”. Zachraňovanie tu znamená obety mŕtvym na ich posmrtnej ceste podzemím za svetlom.</p>

<p>“Vnuk”, resp. všeobecne “potomok” je “<em>napát</em>”. Podobne ako syn (<em>putra</em>), označuje niekoho, kto mal na starosti obetovať vodu pre zosnulé duše predkov v rámci predstáv posmrtného života dávnoveku. Odtiaľ asi je slovo “napojiť” v zmysle dať vodu. A odtiaľ je aj meno planéty “Neptún”, z sanskritského “<em>napát</em>” ako “správca resp. pán (<em>pat</em>)<sup id="fnref:pat"><a href="#fn:pat" class="footnote">6</a></sup> vôd (<em>na</em>)”.  Z “<em>pat</em>” je potom cez latinu “páter”, ale aj “despot” a nemecké “Vater”, odkiaľ je “foter”.</p>

<p>Povedal by som, že slovo “svadba” a “sobáš” sa skladá z “svoja” (<em>sva</em>) a “žiariť” (<em>bháš</em>). Teda asi ako “čas zažiarenia”.</p>

<h2 id="smrť">Smrť</h2>

<p>“Kal” je odvodený od slova “<em>kála</em>”, ktoré ma mimo iného aj význam “čierny”. Ďalší význam je “čas” a je to práve čas, v ktorom všetko zanikne až z toho bude nerozlíšiteľná čierna ničota. Z slova “<em>kála</em>” je aj “kálať” v zmysle “štiepiť” ako sa štiepi čas na menšie jednotky.</p>

<!--
"_Kála_" ako "čas" ma svoj koreň v "_kal_" čo znamená "príchod (_al_) kozmického pohybu (_k_)".
-->

<p>“Zabiť” je “<em>hanti (han)</em>” a na to sa asi odvoláva slovenské “haniť” a “hanba”. “<em>Han</em>” doslova znamená “odobrať (<em>h</em>) dych (<em>an</em>)”. “Zabiť” je tiež “<em>ghanti (ghn)</em>”, v slovenčine ako “gniaviť”. “Aligátor” je “<em>ghantika</em>” teda “gniavič”. “Hltať” je “<em>gilati (gŕŕ)</em>” a zvuk tiež indikuje činnosť.</p>

<p>“<em>Jama</em>” je meno boha smrti v hinduizme. Možno, že slovenské slovo “jama” sa naňho odvoláva v zmysle miesta pre pochovávanie mŕtvych.</p>

<p>“Šach” je odvodený od slova “<em>kšatrija</em>”, čo označuje kastu bojovníkov. “Vojna” či “boj” sa povie “<em>juddha</em>”, čomu sa podobá “júda” a “judaizmus”.</p>

<!--
"Šíp" je "_išu_".
-->

<h1 id="činnosť">Činnosť</h1>

<p>“Pútnik” je “<em>pathika</em>”.</p>

<p>“Dať” je “<em>dadáti (dá)</em>”. Odtiaľ je aj “darovať” a pod.</p>

<p>“Čorkovať” v zmysle “kradnúť” je “<em>čorjati (čur)</em>”.</p>

<!--
a tu by som hľadal aj zdroj slova "čurák".
-->

<p>“Lúpiť” je v sanskrite “<em>lumpati (lup)</em>”. Okrem iného to znamená aj “ničiť”, “lámať” a svoj pôvod ma v koreni “<em>lu</em>”, ktorý znamená “rezať”, “(od)deliť” a nájdeme ho aj v mnohých ďalších slovách ako: “absolútny”, “analýza”, “dialýza”, “Lysander”, “paralýza”, “rezolúcia”, “revolúcia”, “vylúpnuť” atď.</p>

<p>Keď sme pri lúpení, tak “<em>rabhate (rabh)</em>” znamená “konať unáhlene”. “Roztrhať” je “<em>dŕŕ</em>”. Samotný zvuk krásne indikuje o akú akciu ide.</p>

<p>“<em>Pradáti (pradá)</em>” znamená “predať”. “Kalkulovať” je z už uvedeného “<em>kála</em>” v zmysle delenia.</p>

<!--
Vo význame "dosiahnuť (_r_) separovaním (_v_) dvoch bodov (_t_)". 
Záhrada v juhoslovanských jazykoch je "vrt", ako "miesto, kde sa človek pohybuje".

Koreň "_kr_" indikuje "dosiahnuť (_r_) pohyb v priestore (_k_)". Teda má význam "robiť", "spraviť", "vykonať" či "obetovať". Tento koreň dáva vznik slovám ako "cereálny", "kreatívny", "rekreácia", "konkrétny" či "croissant".
-->

<p>“<em>Kúta</em>” je železné kladivo, možno odtiaľ je slovo “kuť”.
<!--
--></p>

<h2 id="variť">Variť</h2>

<p>“Čaša” je “<em>čašaka</em>”.</p>

<p>“Mäso” sa povie “<em>mámsa</em>”.</p>

<p>“<em>Mišrita</em>” znamená “zmiešaný”, “komplexný”. “<em>Mišrajati</em>” znamená “miešať”.</p>

<p>Slová “variť” a “obariť” majú svoj koreň v “<em>vár</em>” teda “vode”. “<em>Vári</em>” je potom “nádoba na vodu”.</p>

<p>“Piecť” je “<em>pač</em>” ako “čistota (<em>p</em>) dosiahnutá miešaním (<em>ac</em>)”. “Pec” je tiež “<em>pač</em>”.</p>

<h2 id="divadlo">Divadlo</h2>

<p>“Divadlo” je z koreňa “<em>div</em>”, ktorý znamená “oddeliť sa (v) plynulým spôsobom (<em>i</em>) z svetla (<em>d</em>)”. Predstaviť sa to dá ako kino, kde na jednej strane je svetlo a na druhej strane na plátne vznikajú a zanikajú obrázky z filmu. Z “<em>div</em>” sú potom slová “dívať sa”, ale aj “diviť sa”, lebo predkovia vedeli, že dívať sa na svet je kochať sa grandióznou šou a zároveň stáť chrbtom k zdroju svetla. Človek je chápaný ako projektor, ako článok medzi svetlom a svetom. Keď sa obrátime k svetlu, získame koreň “<em>vid</em>”, ktorý znamená jednak “vidieť”, ale aj “rozpamätať sa”, či “uvedomiť si”. Tento zmysel je zachovaný napr. v angličtine, kde “I see”, teda “vidím”, znamená aj “chápem”. Silnejší stupeň “<em>vid</em>” je “<em>véd</em>” a dáva nám slovo “<em>véda</em>”, ktoré znamená “poznanie” a súhrn poznania minulosti sa označoval ako “Védy”. Odtiaľ je potom moderná “veda” a “vedieť”. No a najsilnejší stupeň koreňa “<em>vid</em>” je “<em>vajd</em>” a “<em>vajdika</em>” označuje niekoho vzdelaného v Védach. “<em>Vajdika</em>” je teda niečo ako “védsky učenec”, ktorý sa v slovenčine dochoval ako “Vaida”.</p>

<p>“<em>Div</em>” má tiež význam “deň”. Cez deň je “divadlo” v plnom prúde.</p>

<p>“Opera” je z latinského “opus” a to vychádza z “<em>apas</em>”, čo znamená “dielo”.</p>

<h2 id="čistota">Čistota</h2>

<p>Hláska “<em>p</em>” označujúce “čistotu”. Pridanie samohlásky “<em>a</em>” jej dáva zmysel “čistiť”, “očisťovať” a tiež “chrániť” v zmysle “chrániť dušu”. Z “<em>pa</em>” dostávame “<em>paš</em>”, čo znamená “hľadieť”, “dávať pozor”. Z “<em>paš</em>” je potom juhoslovanský “pas”, u nás “pes”. “<em>Pašu</em>” označuje predmet chránenia, teda “zviera”. “<em>Paša</em>” potom znamená “povraz”, “reťaz” ako spôsob chránenia. Koreň slova “spása” by som hľadal niekde tu. “Pastier” je v sanskrite “<em>pašupá</em>”, v význame “ochranca (<em>pa</em>) zvierat (<em>pašu</em>)”. Bohovi <em>Šívovi</em> sa hovorilo aj “<em>pašupati</em>”, teda “pán (<em>pat</em>) zvierat (<em>pašu</em>)”.</p>

<p>“Otec” je potom v sanskrite “<em>pitŕ</em>” a odkazuje to na jeho “funkciu (<em>tŕ</em>) stálej očisty (<em>pi</em>) duše”. Z “<em>pitŕ</em>” je cez latinu “páter” a “Jupiter” ako “otec (<em>pítr</em>) bohov (<em>dju</em>)”.</p>

<p>Z “<em>paš</em>” v zmysle “hľadieť” sa stáva “<em>spaš</em>” v zmysle “spatriť”, “špehovať” a “špión”. Z “<em>spaš</em>” je potom latinské “specere” a od neho kopa výrazov ako “špekulovať”, “spektrum”, “retrospekcia”, “inšpekcia”, “rešpekt”, “aspekt”, “prospekt”, “spektakulárny”, “perspektíva” a pod. Cez gréčtinu je “<em>spaš</em>” zdrojom pre “skeptický” ako niekoho, kto pozoruje a pre slová “mikroskop”, “periskop”, “teleskop”, “horoskop” a pod. 
<!--
--></p>

<p>“Lepidlo” je “<em>lépa</em>” a toto slovo znamená aj špinu v zmysle “polepený”, “ufúľaný”.</p>

<p>“Pena” je “<em>phéna</em>”.</p>

<!--
gauner
host
-->

<h1 id="myseľ">Myseľ</h1>

<p>“Myslieť” v sanskrite má koreň “<em>man</em>” v význame “merať (<em>m</em>) dych vôd (<em>an</em>)”. Vody sú tu tie isté ako príčinné vody na začiatku stvorenia (<em>mája</em>) a ich “dych” označuje Ducha s nimi asociovaného (<em>puruša</em>). Tieto vody majú dva aspekty. Ničotu, “tmavé vody”, označované slabikou “<em>na</em>”. Keďže v ničote sa nedá nič vnímať začína negácia v indoeurópskych jazykoch práve spoluhláskou “<em>n</em>” ako spomienkou na “temné vody”. A potom sú “žiariace vody” v zmysle “vnímateľné vody” označované “<em>ka</em>”. “<em>Ka</em>” je potom koreňom pre slovo “<em>káma</em>”, v zmysle “vášeň”, “láska”. Preto je <em>íšvara</em> “pán milovník” a tak sa tu nejedná o pozemskú lásku, ale o nebeskú Lásku, ktorá je výsledkom jeho asociácie s vodami a ktorá tvorí svet. Človek, ako mysliaca bytosť (<em>man</em>), je potom niekto, kto danú Lásku zažíva na zemi.</p>

<!--
káma salila, aspect of agni, apám napát - son of waters
ka shining waters
na dark waters 
ká, kam, kan - are all the same root
káma is compared to the desire of the waters
náráh god who came from the waters
kam - also means waters in sanskrit
daughter of Káma and Ráti is tŕšna
eka light rising from the waters
káma joyous dimension of shining waters


Slovenské slová "myseľ" a "myšlienka" možno odkazujú na tvar malej, vrtkej a šedej myši.
-->

<p>“Merať” je z koreňa “<em>mi</em>”, a odtiaľ máme cez latinčinu mnoho slov: “míľa”, “milénium”, “milión”, “milícia”, “terminál”, “terminovať”. Všetko indikuje nejakým spôsobom “kontinuálne (i) vymedzovanie hraníc (m)”.</p>

<!--
Myseľ sa často asociuje s mesiacom, keďže sa obdobne stále mení. Mesiac slúži na merianie času, z neho máme potom lunárny rok, a cez latinské "mensis", ktoré ma svoj koreň v "_ma_" ako limit, máme potom menzes, menstruaciu i semester.

-->

<p>“<em>Chid</em>” označuje “(od)seknutie”, rovnako ako anglické “chop”, ktoré znie podobne. Z toho dostaneme cez gréčtinu slovo “schizofrénia” a cez latinu “šizma”.</p>

<p>“<em>Lag</em>” je koreň s významom “spájania”. Z neho sú slová ako “lego”, či “legenda” a cez latinské “lex” potom “legislatíva”, “legálny”, “legitímny”, “dialekt”, “elegantný” a pod. Slovo, čo bolo na počiatku, grécky “Logos” má v ňom tiež koreň ako aj náboženstvo v zmysle latinského “religio”, v podstate slova teda to, “čo napojí naspať na toto Logos”. “Slovo” a teda aj “Slovensko” či “Slovinsko” sa na tento “Logos” v jeho originálnej podobe odvolávajú. “<em>Šrava</em>” je “ucho”, “počutie”, “sláva” a odtiaľto je “slovo”. “<em>Šravana</em>” znamená “počuť” toto slovo v zmysle náuky o bohu. Všetko to je z koreňa “šru” (byť v blízkosti “<em>š</em>” zdroja, či ruchu “<em>ru</em>”). Z neho sú potom tiež asi aj slová ako “slušiť”, “ruch” či české “slyšet”.</p>

<p>“Hej” ako oslovenie niekoho je “<em>he</em>”, asi ako anglické “hey” či “hi”.</p>

<p>“<em>Vadati (vad)</em>” znamená “hovoriť”. “<em>Váda</em>” je argument, odtiaľ je slovenské “vada” teda “chyba” a “vadiť sa”. “Vravieť” je “<em>bravíti (brú)</em>”.</p>

<p>“Zobudiť sa” znamená, že intelekt začne fungovať. Jeden z názvov pre “intelekt” je “<em>buddhi</em>” a odtiaľ sú slovenské slova obsahujúce pojem “budiť”. “<em>Buddha</em>” tak znamená “prebudený”. Toto meno dostal, lebo bol “sebavedomý”, keďže bol “slobodný”. V sanskrite totiž <em>svabodha</em> znamená “seba (<em>sva</em>) poznanie (<em>bodha</em>)”. V češtine je tento odkaz na ešte krajšie viditeľný na slove “svoboda”. A tak z slobody je “sebavedomie”, presný opak pýchy, ktorú si s ním dnes zamieňame. Toľko k pôvodu tak emocionálne zaťaženého slova ako je “sloboda”.</p>

<p>“Sen” sa povie “<em>svapna</em>”.</p>

<h2 id="city">City</h2>
<p>“<em>Čit</em>” je v sanskrite “vedomie”. Odtiaľ je slovenské “cit”<sup id="fnref:cit"><a href="#fn:cit" class="footnote">7</a></sup>. Veď bez vedomia nie je možné nič cítiť.</p>

<p>“<em>Lubh</em>” je koreň pre “ľúbiť”, “lásku”, ale aj latinské “lubido”, z ktorého je potom “libido” ale aj “luxus”.</p>

<!--
"_Lubh_" indikuje "vypustiť (_l_) silnú (_u_) životnú energiu (_bh_)".
-->

<p>“<em>Trasjati (tras)</em>” je “triasť sa”.</p>

<p>“<em>Bhaja</em>” je “strach”.</p>

<p>“<em>Lakšmi</em>” je indická bohyňa bohatstva, manželka boha <em>Višnuho</em>. A veru, kto nie je “lakomý”, nebude materiálne bohatý.</p>

<p>“<em>Šóka</em>” je “šok”.</p>

<p>Už spomínaný <em>Krišna</em> je avatar všeprenikavého ducha zvaného “<em>Višnu</em>”. <em>Krišnová</em> partnerka uctievaná ako bohyňa lásky sa volá “<em>Rádhá</em>”. Z nej je spontánna “radosť”. A to je potom “zábava” (<em>svabháva</em>).</p>

<h2 id="čísla-a-abeceda">Čísla a abeceda</h2>
<p>Poďme počítať v sanksrite:</p>

<!--
Eka (motion of the ka)
na nothingness
dual nature of waters (na, ka)
ka - light, sun
kaš - "bind oneself to the light", i.e. "appear", "shine"
kam - to love
kánta - beautiful
kánti - beauti, luminocity, spendor
- candidus 
ka - appearance of light in the waters
eka - first being as "light (ka) that rises (e) from the waters"
root "i" to go;, to rise, to get up => e is the strong form

true identity of Hiranyagarbha: he is Prajāpati, “Lord [pati] of the creatures [prajā]”. The hymn is dedicated to Ka because he was born in the same cosmic waters in which was born Eka, the One, who in the Vedic cosmogony represents “the rising [e] of light [ka]”. Therefore, Ka, meant “the
Shining One”.
Slabika "_na_" znamená tiež "ničotu" a označuje "temné príčinné vody".
-->

<ol>
  <li>“<em>Šúnja</em>”.</li>
  <li>“<em>Éka</em>”. “Svetlé príčinné vody” označuje slabika “<em>ka</em>”. Táto označuje “svetlo”, “slnko” a tiež prvé zjavenie sa svetla vo vodách. Tomuto svetlu sa hovorí aj <em>agni</em> (oheň), ako prvému produktu vôd, alebo tiež “<em>eka</em>”, teda “jeden”. “<em>Éka</em>” znamená “svetlo (<em>ka</em>), ktoré stúpa (<em>e</em>) z vôd”. V sanskrite sa mu tiež hovorí “<em>Hiranjagarbha</em>” teda “zárodok (<em>garbha</em>) nosený (<em>hira</em>) vo vodách (<em>n</em>), v ktorých sa pohybuje (<em>ja</em>)”, alebo aj “<em>Praďžápati</em>”, teda “pán (<em>pati</em>) stvorených bytostí (<em>praďžá</em>)”. Obidva významy reflektuje latinské slovo “Lucifer”, teda “svetlonoš”, ktorého pôvodný význam sa v histórii značne prekrútil.</li>
  <li>“<em>Dvi</em>”. “<em>D</em>” označuje svetlo a “<em>vi</em>” má význam oddeliť sa z niečoho, teda podobný význam ako slovenská predložka “vy”. “<em>Dvi</em>” tak doslovne znamená “to, čo sa plynule oddelilo (<em>vi</em>) z svetla (<em>d</em>)”. Odtiaľ je potom číslovka “dva” a slovo “dualita”. Tomu zodpovedá aj grafický znak pre “A” a opaku tohto znak “V” ako symbol pre cestu “do vnútra”, k podstate.</li>
  <li>“<em>Tríni</em>”</li>
  <li>“<em>Čatur</em>”</li>
  <li>“<em>Panča</em>”. Odtiaľ je aj slovo “päsť” ako súbor piatich prstov.</li>
  <li>“<em>Sašta</em>”</li>
  <li>“<em>Sapta</em>”</li>
  <li>“<em>Ašta</em>”</li>
  <li>“<em>Nava</em>”</li>
  <li>“<em>Daša</em>”</li>
</ol>

<p>Niektoré staré jazyky používajú pre “dvadsať” vlastné slovo a nie iba doslovne “dva (krát) desať”, ako odkaz na časy, keď sa počítalo v dvadsiatkovej sústave. Napr. francúzština má “vingt”, sanskrit “<em>vimšati</em>”.</p>

<p>“<em>Púrva</em>” zamenená “prv” a “prvý”. Iné slovo je “<em>ádi</em>”, označujúce “začiatok”. A tak je prvý človek v Biblii “Adam”. Abrahámske náboženstvá datujú svoje stvorenie k osobe Abraháma. Abrahámová žena sa volala Sára. “<em>Brahma</em>” je v hinduizme “Boh Stvoriteľ”. “<em>Sara</em>” v sanskrite znamená vodu v zmysle “esencia”. Manželka boha “<em>Brahmu</em>” je už spomínaná “<em>Sarasvati</em>”, bohyňa múdrosti, doslovne “plná esencie”. Pre úplnosť doplním podobnosť “ámen” a “<em>óm</em>”, ktoré sa zapisuje v latinke ako “aum”.</p>

<!--
Mimochodom prefix "a" indikuje v sanskrite negáciu. Bohvie, čo nám ním chcel otec Abraháma povedať...
-->

<p>Ak sa teraz náhodou dostavil takzvaný “aha” efekt, tak samozrejme aj ten odkazuje na sanskrit. Prvé písmeno v sanskritske abecede je “<em>ah</em>” a posledné “<em>ha</em>”. “Aha” je teda niečo ako “alfa a omega” u Grékov. Zostáva už len doplniť “<em>m</em>” a dostaneme “<em>aham</em>”, čo znamená “Ja”.</p>

<p>Wim Borsboom napísal knihu <em>Alphabet or Abracadabra? Reverse Engineering the Western Alphabet</em>, kde ukazuje, že abeceda musela byť vytvorená na základe veľmi skorej indickej minimálne 3400 rokov dozadu.</p>

<h1 id="náboženstvo">Náboženstvo</h1>
<p>Čím ďalej ideme do minulosti, tým väčší význam mal Boh v myslení ľudí, podobne ako voda.</p>

<p>Byť “zajedno s Bohom” je označované pojmom “<em>jóga</em>”. Opak je “<em>bhéda</em>”, z ktorej je slovenská “bieda”. V sanskrite ma zmysel odvrátenia sa od Boha, “vyhnania z raja”.</p>

<p>Zostaňme pri slove “raj”, označujúce kráľovstvo božie. “<em>Rádža</em>”<sup id="fnref:raja"><a href="#fn:raja" class="footnote">8</a></sup> znamená “kráľ”. Latinské slovo pre “raj” je “paradisus”. Z neho je “paradajka” ako “rajský plod”. “Paradisus” má koreň v “<em>paradéša</em>”, v zmysle “najvyššia (<em>para</em>) krajina (<em>deša</em>)”. To môže byť odkaz na severný pol ako možnú pôvodnú krajinu predkov, teda “raj”. Na druhej strane a k téme celkom pasujúc sa traduje, že boh <em>Šíva</em> prebýva v hore zvanej “<em>Kajláš</em>” v Himalájach. “<em>Kajláš</em>” je odvodený z sanskritského slova “<em>kélása</em>”, čo znamená “kryštál” a v asociácii s Šívom znamená “kryštálovo čisté vedomie”, ktoré <em>Šíva</em> reprezentuje. Hora “<em>Kajláš</em>” sa týči až do nebies a tak je z nej latinské “caelum” teda “nebo” ako “príbytok bohov a slovo “cealestis” znamenajúce “božský”, z ktorého je v slovenčine napr. “celestiálny”, “celebrita”, ale aj “celibát”, lebo <em>Šíva</em> rád meditoval. Jeho manželka je bohyňa “<em>Parvati</em>”. Jej meno je práve z slova “<em>parvata</em>” a znamená “hora”. Iné vysvetlenie, čo má <em>Šíva</em> dočinenia s vrcholkami hôr je, že odtiaľ pochádzajú oblaky prinášajúce požehnanie - dážď, ako ho vnímali poľnohospodárske spoločnosti praveku. A “požehnanie” je jedno z významov mena <em>Šíva</em>.</p>

<p><em>Šíva</em> tu už bol spomenutý viackrát a zdá sa byť skutočne “parádny” týpek.</p>

<p>Jeden z najvýznamnejších kresťanských sviatkov sú “Turice”, sviatky Ducha Svätého. Pre Ducha má sanskrit veľa slov, videli sme “<em>puruša</em>”, “<em>íšvara</em>”, “<em>Višnu</em>”, “<em>Šíva</em>” a ďalšie je “<em>turíjam</em>”, v ktorom môžeme počuť slovo “tur” (<em>štúra</em>). Človek bol chápaný ako božské (duch) a zvieracie (telo) zároveň. Zabitie býka symbolizovalo cestu k Duchu a to nám pripomína rímsky kult Mitru, alebo španielsky toreádor. Kresťanstvo tomu nasadzuje potom korunu slávením ukrižovania človeka. Je chvályhodne, že hinduistická tradícia vie podať tento obraz aj bez zbytočného násilia a boha <em>Šívu</em>, ktorého meno znamená v sanskrite aj “milostivý” či “priaznivý”, zobrazuje s bielym (čistým) a živým býkom ako povozom.</p>

<p>K mitrovému kultu doplním, že “<em>mitra</em>” znamená v sanskrite “priateľ” a je tiež jedno z mnoha mien pre “slnko”.</p>

<p>Naspäť ale k Šívovi. Od slova “<em>Šíva</em>” je aj slovo “šiť” a z neho “pošva”. To asi, lebo keď sa ponára ako <em>Višnu</em> do príčinných vôd, tak “prešíva” celé stvorenie svojím bytím. Možno preto mali v minulosti národy záľubu v obeliskoch iných mega-ihlanoch. “Plod” je v sanskrite “<em>phalam</em>”, odtiaľ je “falus” a “penis”. Takzvaný “<em>šívalinga</em>” je idol “<em>Šívu</em>”, znamená doslova “znak Šivu” a vyzerá ako “plodník”. K tomu pasuje aj grécky “omphalos”, významom v sanskrite “plod Óm” a označuje “pupok” či “centrum sveta”.</p>

<p>“Náboženstvo” či “tradícia” sa v hinduizme označuje ako “<em>sanátana dharma</em>”, v preklade niečo ako “večný zákon”. “<em>Sanátana</em>” znamená “prastarý” a koreň “<em>sana</em>” nám dáva slová “sanatórium” ako domov pre starých či “senát” ako radu starších. “<em>Dharma</em>” je to, čo “drží svet v správnom chode”. Takému chodu sa povie “<em>rta</em>” a to nám dáva slová ako “rád”, “poriadok”, “správny”, “pravý” či “rytmus”.</p>

<p>“Pohan” je vraj z latinského “pagan”, kde znamená “sedliak”. Viac zmyslu mi dáva vychádzať z sanskritského slova pre Boha “<em>bhagavan</em>” ako “majúci (<em>van</em>) mnoho (<em>bhaga</em>)”. Významovo je pohan skôr inoverec ako sedliak. Možno to bolo práve naopak, že zamestnaním boli inoverci primárne sedliaci.</p>

<p>“Koleda” doslovne znamená “čas (<em>kála</em>) dávania (<em>da</em>)”. Preto ich spievame na Vianoce.</p>

<!--
# Rôzne
lahky
mudry
nahy
necisty
nizky
obaja
plny
priatel, prijemny
prosit 
proti
robustny
same,sama,samo
stary
zdravy, dravy
novy
suchy
suci
svarny
sumny - sumana
jesis - isha
unia
vers
kunda
mrd
XXX deva svarny suhaj.
navrat
porod/fetus
-->

<h1 id="záver">Záver</h1>
<p><em>U nekonečne dlhej cesty sa nedá pokúsiť o nič viac, ako nájsť jej začiatok a stanoviť jej smer. Predstieranie, že cesta je pochopená a dokončená, je prinajmenšom klamaním samého seba. Jednotlivý študent na nej môže dosiahnuť dokonalosti iba v subjektívnom slova zmysle a vyprávať o nej môže iba tak, že povie všetko, čo bol schopný zhliadnuť.</em> – Georg Simmel</p>

<!--
Slovenčina a podobne aj iné indoeurópske jazyky berú svoje základy za samozrejmosť a nepoznajú pôvodné (v zmysle "siahajúce k príčinným vodám") významy za jej slovami. Sanskrit na svoje korene nikdy nezabudol a korene indoeurópskych slov zachoval bez zmeny[^franco]. Hoci sa vyvíjal, v skutočnosti sa nikdy neoddelil. 
[^franco]: Viď _The Origin of Indoeuropean Languages_ od Franka Rendicha.
-->

<p>O tom, čo sanskritu predchádzalo, môžeme len mlčať. Nie nadarmo sa mu hovorí aj “jazyk bohov” a písmu, v ktorom sa uchováva “mesto bohov”.</p>

<p>Je naším šťastím, že hinduistická kultúra používa sanskrit ako sakrálny jazyk a dochováva tak významy za slovami indoeurópskych jazykov. Slovenčina, možno vďaka útlmu jej vývoja počas Uhorskej Ríše, sa zdá byť mimoriadne blízka tomuto nadčasovému jazyku, aj keď v nej samotnej a našom povedomí chýbajú vysvetlenia pre popisované javy. Tie dodáva kultúra vzdialená ca. 6000 rokov a kilometrov - krása a irónia zároveň.</p>

<p>Aj keď som sa o to snažil, negarantujem, že tu nasledujúce spojenia sú korektné. Nech si každý preverí, či mu dávajú zmysel. Verím, že súlady na semantickej a fonetickej úrovni budú inšpirovať.</p>

<p><em>martin.uzak ZAVINÁČ mailbox.org</em></p>

<h2 id="zdroje">Zdroje</h2>

<p>Iné slovo pre zdroj je “prameň” a ten sa povie “<em>pramána</em>” …:</p>

<ul>
  <li><a href="https://www.edx.org/course/a-global-history-of-architecture">A global history of architecture</a> ukazuje vývoj ľudstva cez pohľad architektúry a tým pádom postráda možné predsudky iných špecializovaných vied.</li>
  <li><strong>Franco Rendich</strong>: bol pôvodne turistický sprievodca, ktorý sa stal v neskoršom živote profesorom sanskritu na univerzite v Benátkach. V diele <a href="https://play.google.com/store/books/details/Comparative_etymological_Dictionary_of_classical_I?id=KphVAgAAQBAJ&amp;hl=cs">Comparative etymological Dictionary of classical Indo-European languages: Indo-European - Sanskrit - Greek - Latin</a> ukazuje ako vznikali prvé slova popisom kozmických javov. Tiež ukazuje, ako latinčina a stará gréčtina sú vlastne len viac jednoduchou fonetickou variáciou z sanskritu. Jasne približuje západnému (či “zapadnutému”) čitateľovi vývoj indoeurópskeho myslenia od jeho samotného začiatku.</li>
  <li><strong>James Cooper</strong>: podstatná časť derivácii v tomto texte pochádza práve od neho. Dá sa nájsť na <a href="https://www.facebook.com/groups/1520538148174445/">FB</a> a <a href="http://www.prasadam.co.uk/articles/">tu</a>.</li>
  <li><strong>McComas Taylor</strong>: vyučuje “hovorený Sanskrit” na <a href="https://chl.anu.edu.au/study//language-study/sanskrit-studies">Australian National University</a> a praktickým spôsobom ukazuje, že Sanskrit nie je celkom mŕtvy. Niektoré z derivácii tu sú z jeho krásnej a pravdivo pomenovanej knihy <a href="https://press.anu.edu.au/publications/textbooks/joy-sanskrit">The Joy of Sanskrit</a>.</li>
  <li><strong>Niti Raina</strong>: sa v jej <a href="https://vediccafe.blogspot.com/">blogu</a> venuje hlavne analýze geografických názvov ako odkazom na časy “pred stavbou Babylonskej Veže”, keď svet rozumel jednému jazyku.</li>
  <li><a href="spokensanskrit.org">spokensanskrit.org dictionary</a></li>
  <li><a href="https://www.sanskrit-lexicon.uni-koeln.de/scans/MWScan/2020/web/webtc2/index.php">Monier-Williams Sanskrit-English Dictionary</a></li>
  <li>“Stručný etymologický slovník slovenčiny” od Ľubora Králika, trefne vydaný vydavateľstvom “Veda”. Má široký záber, aj keď nie vždy je z neho jasný význam niektorých slov.
<!--
--></li>
</ul>

<!--
vim: spell spelllang=sk
-->
<div class="footnotes">
  <ol>
    <li id="fn:1">
      <p>V prípade, že to poslúži lepšej ilustrácii, tak v zátvorkách za niektorými sanskritskými slovesami, ktoré sú štandardne v tretej osobe jednotného čísla, uvádzam aj ich koreň. <a href="#fnref:1" class="reversefootnote">&#8617;</a></p>
    </li>
    <li id="fn:2">
      <p>Hlásky za sanskritskými slovami odkazujú na dielo Franka Rendicha. Popisuje, ako naši predkovia pozorovali kozmické javy, priraďovali im hlásky a kombináciou týchto potom vznikali korene prvých indo-európskych (sanskritských) slov. <a href="#fnref:2" class="reversefootnote">&#8617;</a></p>
    </li>
    <li id="fn:jagat">
      <p>zápis v latinke je “jagat”. Niekedy je spojenie medzi slovenčinou a sanskritom lepšie vidieť práve cez zápis sanskritského slova v latinke, ako sa štandardne robí v anglicky hovoriacom svete. Tam sa samozrejme nepoužíva ani slovenská fonetika a ani slovenská abeceda. <a href="#fnref:jagat" class="reversefootnote">&#8617;</a></p>
    </li>
    <li id="fn:jagat2">
      <p>“<em>ďžagat</em>” je z koreňa “<em>gam</em>”, ktorý znamená “chodiť”. A tak to, čo sa v svetle javí sa “mihá”, “pohybuje”, na rozdiel od svetla samotného. <a href="#fnref:jagat2" class="reversefootnote">&#8617;</a></p>
    </li>
    <li id="fn:cesta">
      <p>Zápis v latinke je “cesta”. <a href="#fnref:cesta" class="reversefootnote">&#8617;</a></p>
    </li>
    <li id="fn:pat">
      <p>“pán” aj “<em>pat</em>” sa podobajú aj zvukom aj významom. <a href="#fnref:pat" class="reversefootnote">&#8617;</a></p>
    </li>
    <li id="fn:cit">
      <p>presne takto sa aj zapisuje v latinke <a href="#fnref:cit" class="reversefootnote">&#8617;</a></p>
    </li>
    <li id="fn:raja">
      <p>zápis v latinke je “raja” <a href="#fnref:raja" class="reversefootnote">&#8617;</a></p>
    </li>
  </ol>
</div>
